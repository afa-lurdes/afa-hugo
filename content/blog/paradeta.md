---
title: "CUCHARITA SOLIDARIA St. JORDI 2023"
date: 2023-03-01T14:54:42.607Z
description: "Treball per retalls per St Jordi"
tag: solidaria
image: /images/NEN SOLIIDARIA.jpg
draft: true
---



Dins la nova edició de “La cucharita solidaria” us presentem el treball d’enguany per St Jordi.
De nou ens hem aplegat un GRUP DE DONES motivades per realitzar un TREBALL SOLIDARI  
fonamentat en l&#39;ARTESANIA. El grup està format per mares de l’escola Lurdes, però s’hi han
afegit altres que, com  a l’edició passada, comparteixen el mateix interès.

Hem triat aquesta vegada  un TREBALL TÈXTIL  inspirat en part en la TRADICIÓ  japonesa de
conservar els vestits dels avantpassats. Aquestes peces no es podien  llençar,  per  economia i
també per tradició. Mitjançant els PEDAÇOS APLICATS i el SARGIT AMB FIL re-construïen les
peces de roba, les mantenien de generació en generació i les feien més resistents .També les
nostres avantpassades  sargien i apedaçaven els vestits i la roba de casa. 

Una evolució d’aquest costum de subsistència ha donat lloc al Japó  a una tècnica artesana de
brodat alhora senzilla però elaborada, el SASHIKO, que practiquen ara milers de persones
arreu del món . 

Avui parlem de RECICLATGE i estarem d’acord en compartir que la roba texana és potser un
dels teixits més GLOBALITZATS.
Partint de retalls d’aquest teixit  usat i altres complements tèxtils, també reciclats, hem
organitzat un treball col·laboratiu i de transmissió intergeneracional de coneixements per
crear peces actuals que tinguin relació amb St Jordi. S’han recollit entre les participants i
col·laboradors un munt de texans vells. Hem remenat els calaixos i armaris de les mares, àvies,
tietes, amigues ,veïnes ….hem trobat tresors. 

Fruit de l’intercanvi d’idees entre joves i grans han sorgit els dissenys de les bosses per a llibres
i e-books, els coixins de lectura, les fundes per a ulleres, els  petits dracs, i els embolcalls per a
les roses entre altres.
El retalls per compondre les peces han estat tallats per un grup , altres els han brodat aprenent
de les més  grans, l’INTERCANVI INTERGENERACIONAL  tan enriquidor i el treball
COL·LABORATIU.

La majoria  de les dones grans  vam aprendre costura i brodat a l’escola .Algunes ho havíem
gairebé oblidat, altres han seguit practicant, poques coneixíem  la tècnica del SASHIKO . Les
més joves han après amb gran interès ,creativitat personal i dedicació. Finalment “les
cosidores” han unit i cosit els retalls, buscant l’harmonia de les peces creades.
En resum ,diríem que ha estat tot un exercici conjunt d’APRENENTATGE, CREATIVITAT i
CONFIANÇA MÚTUA ja que unes ,” les joves” ,dipositen el seu petit esforç creatiu EL RETALL
BRODAT  en mans “de les grans” les quals amb més o menys expertesa o encert confeccionen
les peces per St Jordi.
Tan des de la perspectiva tècnica com artesanal el treball ha intentat fer PONTS entre el VELL i
el NOU , la TRADICIÓ i les tendències ACTUALS. El més rellevant però  són els  VINCLES
atemporals TEIXITS entre nosaltres.
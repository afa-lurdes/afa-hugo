---
title: Biblioteca
date: 2018-11-18T12:33:46+10:00
draft: false
featured: true
weight: 2
logo: /images/logos/AFA_BIBLIOTECA_E LURDES_marca.jpg
cover: /images/covers/BIBLIOTECA.jpg
description: Biblioteca
tag: library
carousel: true
resources:
  - url: /images/carousel/library/bibliotecaoberta_web1.jpeg
  - url: /images/carousel/library/bibliotecaoberta_web2.jpeg
  - url: /images/carousel/library/bibliotecaoberta_web3.jpeg
  - url: /images/carousel/library/bibliotecaoberta_web4.jpeg
  - url: /images/carousel/library/cafeillibres_web1.jpeg
  - url: /images/carousel/library/cafeillibres_web2.jpeg
  - url: /images/carousel/library/cafeillibres_web3.jpeg
  - url: /images/carousel/library/cafeillibres_web4.jpeg
  - url: /images/carousel/library/cafeillibres_web5.jpeg
  - url: /images/carousel/library/cafeillibres_web6.jpeg
  - url: /images/carousel/library/cafeillibres_web7.jpeg
  - url: /images/carousel/library/contesdelmon_web1.jpg
  - url: /images/carousel/library/contesdelmon_web2.jpg
  - url: /images/carousel/library/contesdelmon_web3.jpg

---
Fomentar l’hàbit i el gust per la lectura és la missió d’aquesta comissió. Conscienciar sobre la seva importància com a eina intel·lectual i emocional imprescindible en l’educació dels nostres fills. 

I això ho fa organitzant activitats relacionades amb els llibres fora de l’horari escolar, per a les famílies i els infants com són: la “Biblioteca Oberta” (d’obren les portes de la biblioteca de Lurdes a les famílies diferents dies de l’any), el “Cafè i llibres” (xerrades amb algun expert en Literatura Infantil i Juvenil), “Contes del Món” (conta-contes dut a terme per pares o mares de l’escola procedents d’altres països), o el “Grup de folrat de llibres”.

# Actividades

## Biblioteca Oberta curs 22-23

Com cada any, la Comissió ha organitzat l'activitat de Biblioteca Oberta. Enguany han estat un total de cinc sessions en les quals els alumnes i famílies de l'escola, han pogut conèixer una mica millor la nostra Biblioteca.

Aquesta activitat es planteja simplement com això, una visita a la biblioteca, per descobrir el seu important fons de literatura infantil i juvenil.

Els participants arriben, trien i llegeixen. Els més menuts, a la zona d'infantil, poden seure en els petits sofàs a prop de les finestres i tenen els prestatges més baixos, accessibles per la seva alçada. Els més grans a l'altra sala, es distribueixen per les taules i tenen al seu abast tot de llibres als prestatges del voltant i poden descobrir el fons més adequat als temes del seu interès.

Hi ha llibres de tota mena, temàtics, preciosos, emocionants, més antics i més recents, més convencionals i més atrevits, i l'avantatge de la que hi gaudim és que n'hi ha per totes les edats.

Un altre element que crida molt l'atenció és l'apartat de destacats que hi ha just a l'entrada. Ningú se la pot mirar sense fullejar-los una mica.

Així, submergits entre les pàgines, grans i menuts compartim una hora i mitja. A poc a poc, quan s'apropa l'hora de tancar, es van retornant els llibres al seu lloc i fins a la següent.

Acostumem a reunir-nos entre quaranta i cinquanta persones, força gent!

És una activitat senzilla, però que sempre deixa el bon regust de boca, d'haver complert el seu objectiu, compartir una estona de lectura amb les famílies de l'escola.
(Jordi Aboy)

### Contes del món curs 22-23: Veneçuela

L'activitat de Contes del món és una oportunitat meravellosa perquè els
nens i nenes aprenguin sobre diferents cultures i tradicions a través d'històries divertides i
interessants, que a més permet fomentar la lectura i l'amor pels llibres. Com a famílies vingudes d'un país diferent, tenim una perspectiva única sobre aquesta cultura i és per això que ens va semblar important compartir-la amb els altres. 

Després de molt pensar-ho, hem seleccionat el conte "Guachipira va de viaje", de Arianna Arteaga Quintero i Stefano Di Cristofaro (Ediciones Ekaré), que és una història divertida i educativa sobre un petit ocell que decideix emprendre un viatge pel seu país. A l'inici del conte es va buscar explicar la ubicació geogràfica de Veneçuela i presentar un peluix en forma d'ocell que feia sons. Amb això intentem captar l'atenció dels petits i així permetre'ls aprendre d’una manera creativa i amena. Això va ser possible gràcies a l'ajuda d'en Jordi (Aboy, responsable de l'activitat de Biblioteca Oberta), qui va mantenir l'ordre i l'organització, assegurant-se en tot moment que tots poguessin gaudir de la lectura del conte, la qual cosa va ser fonamental perquè tot sortís reeixidament.

L'experiència de compartir un conte de Veneçuela amb els nens i nens d'aquí va ser
realment enriquidora, ja que no sols els nens aprenen sobre aquest país, sinó
que també poden apreciar i valorar la diversitat cultural i la importància de
respectar les diferències entre les persones. 

Ens alegra saber que vam poder contribuir d'alguna manera a l'educació i
formació dels petits. Però els que es mereixen tot el reconeixement són l'Escola
Nostra Senyora de Lurdes, ja que són els que s'esforcen dia a dia i s'asseguren
que es realitzin aquest tipus d'activitats que permeten continuar
enriquint l'experiència educativa.

Una vegada més, gràcies per donar-nos l'oportunitat de compartir un bocinet del
nostre país amb els petits, i per tot el que fan per l'educació i formació
dels nostres infants.

(Mónica Blanco Calviño i Genaro Díaz Chourio)

## Cafè i llibres curs 22-23: Dani Espresate

La poètica en la infància

Teniu el costum de llegir poesia amb els vostres fills i filles? 
Creieu que és important fer-ho?
Però... i si no estic acostumat(da)? Si no entono bé o no sé recitar-lo correctament?
Com seleccionar els millors llibres de poesia? 
La poesia està dividida per franges depenent de l'edat lectora? 

A molts de nosaltres la poesia ens fa respecte.
Ens fa l'efecte que és un territori restringit als experts, què cal conèixer-la una mica per poder llegir-la, recitar-la i gaudir-la.
Però, això és realment així?

Parlarem d'això i de moltes altres coses en el 5è Sessió de Cafè i llibres amb en Dani Espresate, expert en poesia dins de la Literatura Infantil i Juvenil. En Dani ens portarà una selecció bibliogràfica ben sucosa i ens parlarà de la seva experiència llegint poesia per infants.

Cafè i llibres és una activitat organitzada per la Comissió de Biblioteca de l'Afa que consisteix en una reunió informal entre mares, pares i mestres de l'escola amb algun convidat especialista en Literatura Infantil i Juvenil. Cada convidat ofereix un tema diferent i aquest any parlarem de poesia, que creiem ser un gènere que provoca cert neguit a molts lectors adults, impedint-nos de llençar-nos a llegir-lo a la canalla.

Contacte: [bibliotecaafa@escolalurdes.cat](mailto:bibliotecaafa@escolalurdes.cat)